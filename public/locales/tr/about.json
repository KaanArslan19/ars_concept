{
  "header": "About Us",
  "description": "2022 yılında 7 dönümlük bahçemizde bulunan baba evini restore edip ikiz villa haline getirerek 2023 yılında konaklama sektörüne giriş yaptık. Bu evlerin bulunduğu yeri 1 dönüm olacak şekilde çevirip içerisine taşınabilir evler ekledik ve 7/24 kamera sistemiyle daha güvenli hale getirdik. İçerisinde 20 adet mandalina, 4 adet muz, 3 adet zeytin, 3 adet avokado, 2 adet limon, 1 adet ceviz, 1 adet papaz eriği, 1 adet anjelika erik, 1 adet kiraz, 1 adet nar, 1 adet incir ağacının yanısıra yaz döneminde domates, biber, patlıcan, kabak, kış döneminde kışlık sebzeler diktiğimiz küçük bir bahçe bulunan bu alan misafirlerimizin konaklama süresince yararlanması düşünülerek oluşturuldu. Samimi bir şekilde tasarlanmış ve rahatınız için tüm detayların düşünüldüğü konseptimizle Arsconcepthouses'da mutlulukla hatırlayacağınız anılar biriktirebileceğiniz bir tatil deneyimi sizi bekliyor. Hizmete başladığımız ilk günden beri her bir misafirimizin mutluluğu ve rahatı için Türk misafirperverliğiyle sektördeki yolculuğumuza devam ediyoruz. Her gün kuş sesleriyle gözlerinizi açacağınız Ars Concept Houses tesisimizde kahvaltınız için yazsa domates, biber toplayabilir, kışsa mandalina toplayıp meyve suyu sıkabilirsiniz. Arabanızla 5 dk uzaklıktaki upuzun eşsiz Gümüldür sahiline gidip berrak sulara kendinizi bırakabilirsiniz. Tesisimizde ayrıca kutlama, davet ve organizasyonlarınız için de hizmet vermekteyiz."
}
